<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/critical.rng" type="application/xml" schematypens="http://purl.oclc.org/dsdl/schematron"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Liber 4</title>
        <author ref="#Cicero">Cicero</author>
        <!-- 
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
          starter draft initiated from 
          Pohlenz, M., Tusculanae disputationes (In aedibus B.G. Teubneri: Lipsiae, 1918) 
          starter TEI inherited from: https://catalog.perseus.org/catalog/urn:cts:latinLit:phi0474.phi049.perseus-lat1
          encoding heavily modified to fit SCTA standards by Jeffrey C Witt; 
          edition is no longer meant to represent 1918 edition; but 1918 edition is used a starter for a new born-digital edition 
        </respStmt>
        -->
      </titleStmt>
      <editionStmt>
        <edition n="0.0.0-dev">
          <title>Liber 1</title>
          <date when="2022-05-22">May 5, 2018</date>
        </edition>
      </editionStmt>
      <publicationStmt>
        <authority>
          <ref>SCTA</ref>
        </authority>
        <availability status="free">
          <p>Published under a <ref target="https://creativecommons.org/licenses/by/4.0">Creative
              Commons Attribution 4.0 International</ref>
          </p>
        </availability>
      </publicationStmt>
      <sourceDesc>
        <listWit>
          <witness/>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/1.0.0/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2022-05-22" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="ctd99a-dnbh66"><!--  alias="ctd99a-l4" -->
    <head xml:id="ctd99a-dnbh66-Hd1e90">Liber 4</head>
    <p xml:id="ctd99a-dnbh66-d1e92" n="1"> Cum multis locis nostrorum hominum ingenia virtutesque, Brute, soleo mirari, tum
      maxime in is studiis, quae sero admodum expetita in hanc civitatem e Graecia transtulerunt.
      nam cum a primo urbis ortu regiis institutis, partim etiam legibus auspicia, caerimoniae,
      comitia, provocationes, patrum consilium, equitum peditumque discriptio, tota res militaris
      divinitus esset constituta, tum progressio admirabilis incredibilisque cursus ad omnem
      excellentiam factus est dominatu regio re p. liberata. nec vero hic locus est, ut de moribus
      institutisque maiorum et disciplina ac temperatione civitatis loquamur; aliis haec locis satis
      accurate a nobis dicta sunt maximeque in is sex libris, quos de re publica scripsimus. </p>
    <p xml:id="ctd99a-dnbh66-d1e95" n="2"> hoc autem loco consideranti mihi studia doctrinae multa sane occurrunt, cur ea quoque
      arcessita aliunde neque solum expetita, sed etiam conservata et culta videantur. erat enim
      illis paene in conspectu praestanti sapientia et nobilitate Pythagoras, qui fuit in Italia
      temporibus isdem quibus L. Brutus patriam liberavit, praeclarus auctor nobilitatis tuae.
      Pythagorae autem doctrina cum longe lateque flueret, permanavisse mihi videtur in hanc
      civitatem, idque cum coniectura probabile est, tum quibusdam etiam vestigiis indicatur. quis
      enim est qui putet, cum floreret in Italia Graecia potentissumis et maximis urbibus, ea quae
      magna dicta est, in isque primum ipsius Pythagorae, deinde postea Pythagoreorum tantum nomen
      esset, nostrorum hominum ad eorum doctissimas voces aures clausas fuisse? </p>
    <p xml:id="ctd99a-dnbh66-d1e98" n="3"> quin etiam arbitror propter Pythagoreorum admirationem Numam quoque regem Pythagoreum
      a posterioribus existimatum. nam cum Pythagorae disciplinam et instituta cognoscerent regisque
      eius aequitatem et sapientiam a maioribus suis accepissent, aetates autem et tempora
      ignorarent propter vetustatem, eum, qui sapientia excelleret, Pythagorae auditorem crediderunt
      fuisse. et de coniectura quidem hactenus. vestigia autem Pythagoreorum quamquam multa colligi
      possunt, paucis tamen utemur, quoniam non id agitur hoc tempore. nam cum carminibus soliti
      illi esse dicantur praecepta quaedam occultius tradere et mentes suas a cogitationum
      intentione cantu fidibusque ad tranquillitatem traducere, gravissumus auctor in Originibus
      dixit Cato morem apud maiores hunc epularum fuisse, ut deinceps, qui accubarent, canerent ad
      tibiam clarorum virorum laudes atque virtutes; ex quo perspicuum est et cantus tum fuisse
      discriptos vocum sonis et carmina. </p>
    <p xml:id="ctd99a-dnbh66-d1e101" n="4"> quamquam id quidem etiam duodecim tabulae declarant, condi iam tum solitum esse
      carmen; quod ne liceret fieri ad alterius iniuriam, lege sanxerunt. nec vero illud non
      eruditorum temporum argumentum est, quod et deorum pulvinaribus et epulis magistratuum fides
      praecinunt, quod proprium eius fuit, de qua loquor, disciplinae. mihi quidem etiam Appii Caeci
      carmen, quod valde Panaetius laudat epistola quadam, quae est ad Q. Tuberonem, Pythagoreum
      videtur. multa etiam sunt in nostris institutis ducta ab illis; quae praetereo, ne ea, quae
      repperisse ipsi putamur, aliunde didicisse videamur. </p>
    <p xml:id="ctd99a-dnbh66-d1e105" n="5"> Sed ut ad propositum redeat oratio, quam brevi tempore quot et quanti poÃ«tae, qui
      autem oratores extiterunt! facile ut appareat nostros omnia consequi potuisse, simul ut velle
      coepissent. Sed de ceteris studiis alio loco et dicemus, si usus fuerit, et saepe diximus.
      sapientiae studium vetus id quidem in nostris, sed tamen ante Laelii aetatem et Scipionis non
      reperio quos appellare possim nominatim. quibus adulescentibus Stoicum Diogenen et Academicum
      Carneadem video ad senatum ab Atheniensibus missos esse legatos, qui cum rei publicae nullam
      umquam partem attigissent essetque eorum alter Cyrenaeus alter Babylonius, numquam profecto
      scholis essent excitati neque ad illud munus electi, nisi in quibusdam principibus temporibus
      illis fuissent studia doctrinae. qui cum cetera litteris mandarent, alii ius civile, alii
      orationes suas, alii monumenta maiorum, hanc amplissimam omnium artium, bene vivendi
      disciplinam, vita magis quam litteris persecuti sunt. </p>
    <p xml:id="ctd99a-dnbh66-d1e108" n="6"> itaque illius verae elegantisque philosophiae, quae ducta a Socrate in Peripateticis
      adhuc permansit et idem alio modo dicentibus Stoicis, cum Academici eorum controversias
      disceptarent, nulla fere sunt aut pauca admodum Latina monumenta sive propter magnitudinem
      rerum occupationemque hominum, sive etiam quod imperitis ea probari posse non arbitrabantur,
      cum interim illis silentibus C. Amafinius extitit dicens, cuius libris editis commota
      multitudo contulit se ad eam potissimum disciplinam, sive quod erat cognitu perfacilis, sive
      quod invitabantur inlecebris blandis voluptatis, sive etiam, quia nihil erat prolatum melius,
      illud quod erat tenebant. </p>
    <p xml:id="ctd99a-dnbh66-d1e111" n="7"> post Amafinium autem multi eiusdem aemuli rationis multa cum scripsissent, Italiam
      totam occupaverunt, quodque maxumum argumentum est non dici illa subtiliter, quod et tam
      facile ediscantur et ab indoctis probentur, id illi firmamentum esse disciplinae putant. Sed
      defendat, quod quisque sentit; sunt enim iudicia libera: nos institutum tenebimus nullisque
      unius disciplinae legibus adstricti, quibus in philosophia necessario pareamus, quid sit in
      quaque re maxime probabile, semper requiremus. quod cum saepe alias, tum nuper in Tusculano
      studiose egimus. itaque expositis tridui disputationibus quartus dies hoc libro concluditur.
      ut enim in inferiorem ambulationem descendimus, quod feceramus idem superioribus diebus, acta
      res est sic: Dicat, si quis volt, qua de re disputari velit. </p>
    <p xml:id="ctd99a-dnbh66-d1e114" n="8"> Non mihi videtur omni animi perturbatione posse sapiens vacare. Aegritudine quidem
      hesterna disputatione videbatur, nisi forte temporis causa nobis adsentiebare. Minime vero;
      nam mihi egregie probata est oratio tua. Non igitur existumas cadere in sapientem
      aegritudinem? Prorsus non arbitror. Atqui, si ista perturbare animum sapientis non potest,
      nulla poterit. quid enim? metusne conturbet? at earum rerum est absentium metus, quarum
      praesentium est aegritudo; sublata igitur aegritudine sublatus est metus. restant duae
      perturbationes, laetitia gestiens et libido; quae si non cadent in sapientem, semper mens erit
      tranquilla sapientis. </p>
    <p xml:id="ctd99a-dnbh66-d1e117" n="9"> Sic prorsus intellego. Utrum igitur mavis? statimne nos vela facere an quasi e portu
      egredientis paululum remigare? Quidnam est istuc? non enim intellego. Quia Chrysippus et
      Stoici cum de animi perturbationibus disputant, magnam partem in his partiendis et definiendis
      occupati sunt, illa eorum perexigua oratio est, qua medeantur animis nec eos turbulentos esse
      patiantur, Peripatetici autem ad placandos animos multa adferunt, spinas partiendi et
      definiendi praetermittunt. quaerebam igitur, utrum panderem vela orationis statim an eam ante
      paululum dialecticorum remis propellerem. Isto modo vero; erit enim hoc totum, quod quaero, ex
      utroque perfectius. Est id quidem rectius; </p>
    <p xml:id="ctd99a-dnbh66-d1e120" n="10"> sed post requires, si quid fuerit obscurius. Faciam equidem; tu tamen, ut soles,
      dices ista ipsa obscura planius quam dicuntur a Graecis. Enitar equidem, sed intento opus est
      animo, ne omnia dilabantur, si unum aliquid effugerit. Quoniam, quae Graeci <foreign xml:lang="greek">pa/qh</foreign> vocant, nobis perturbationes appellari magis placet quam
      morbos, in his explicandis veterem illam equidem Pythagorae primum, dein Platonis
      discriptionem sequar, qui animum in duas partes dividunt: alteram rationis participem faciunt,
      alteram expertem; in participe rationis ponunt tranquillitatem, id est placidam quietamque
      constantiam, in illa altera motus turbidos cum irae tum cupiditatis, contrarios inimicosque
      rationi. </p>
    <p xml:id="ctd99a-dnbh66-d1e127" n="11"> sit igitur hic fons; utamur tamen in his perturbationibus describendis Stoicorum
      definitionibus et partitionibus, qui mihi videntur in hac quaestione versari acutissime. Est
      igitur Zenonis haec definitio, ut perturbatio sit, quod <foreign xml:lang="greek">pa/qos</foreign> ille dicit, aversa a recta ratione contra naturam animi commotio. quidam
      brevius perturbationem esse adpetitum vehementiorem, sed vehementiorem eum volunt esse, qui
      longius discesserit a naturae constantia. partes autem perturbationum volunt ex duobus
      opinatis bonis nasci et ex duobus opinatis malis; ita esse quattuor, ex bonis libidinem et
      laetitiam, ut sit laetitia praesentium bonorum, libido futurorum, ex malis metum et
      aegritudinem nasci censent, metum futuris, aegritudinem praesentibus; quae enim venientia
      metuuntur, eadem adficiunt aegritudine instantia. </p>
    <p xml:id="ctd99a-dnbh66-d1e133" n="12"> laetitia autem et libido in bonorum opinione versantur, cum libido ad id, quod
      videtur bonum, inlecta et inflammata rapiatur, laetitia ut adepta iam aliquid concupitum
      ecferatur et gestiat. natura enim omnes ea, quae bona videntur, secuntur fugiuntque contraria;
      quam ob rem simul obiecta species est cuiuspiam, quod bonum videatur, ad id adipiscendum
      impellit ipsa natura. id cum constanter prudenterque fit, eius modi adpetitionem Stoici
        <foreign xml:lang="greek">bou/lhsin</foreign> appellant, nos appellemus voluntatem, eam illi
      putant in solo esse sapiente; quam sic definiunt: voluntas est, quae quid cum ratione
      desiderat. quae autem ratione adversante incitata est vehementius, ea libido est vel cupiditas
      effrenata, quae in omnibus stultis invenitur. </p>
    <p xml:id="ctd99a-dnbh66-d1e139" n="13"> itemque cum ita movemur, ut in bono simus aliquo, dupliciter id contingit. nam cum
      ratione animus movetur placide atque constanter, tum illud gaudium dicitur; cum autem inaniter
      et effuse animus exultat, tum illa laetitia gestiens vel nimia dici potest, quam ita
      definiunt: sine ratione animi elationem. quoniamque, ut bona natura adpetimus, sic a malis
      natura declinamus, quae declinatio cum ratione fiet, cautio appelletur, eaque intellegatur in
      solo esse sapiente; quae autem sine ratione et cum exanimatione humili atque fracta, nominetur
      metus; est igitur metus a ratione aversa cautio. </p>
    <p xml:id="ctd99a-dnbh66-d1e142" n="14"> praesentis autem mali sapientis adfectio nulla est, stultorum aegritudo est, eaque
      adficiuntur in malis opinatis animosque demittunt et contrahunt rationi non obtemperantes.
      itaque haec prima definitio est, ut aegritudo sit animi adversante ratione contractio. sic
      quattuor perturbationes sunt, tres constantiae, quoniam aegritudini nulla constantia
      opponitur. Sed omnes perturbationes iudicio censent fieri et opinione. itaque eas definiunt
      pressius, ut intellegatur, non modo quam vitiosae, sed etiam quam in nostra sint potestate.
      est ergo aegritudo opinio recens mali praesentis, in quo demitti contrahique animo rectum esse
      videatur, laetitia opinio recens boni praesentis, in quo ecferri rectum esse videatur, metus
      opinio impendentis mali, quod intolerabile esse videatur, libido opinio venturi boni, quod sit
      ex usu iam praesens esse atque adesse. </p>
    <p xml:id="ctd99a-dnbh66-d1e145" n="15"> sed quae iudicia quasque opiniones perturbationum esse dixi, non in eis
      perturbationes solum positas esse dicunt, verum illa etiam quae efficiuntur perturbationibus,
      ut aegritudo quasi morsum aliquem doloris efficiat, metus recessum quendam animi et fugam,
      laetitia profusam hilaritatem, libido effrenatam adpetentiam. opinationem autem, quam in omnis
      definitiones superiores inclusimus, volunt esse inbecillam adsensionem. </p>
    <p xml:id="ctd99a-dnbh66-d1e148" n="16"> Sed singulis perturbationibus partes eiusdem generis plures subiciuntur, ut
      aegritudini invidentiaâ utendum est enim docendi causa verbo minus usitato, quoniam invidia
      non in eo qui invidet solum dicitur, sed etiam in eo cui invidetur â, aemulatio, obtrectatio,
      misericordia, angor, luctus, maeror, aerumna, dolor, lamentatio, sollicitudo, molestia,
      adflictatio, desperatio, et si quae sunt de genere eodem. sub metum autem subiecta sunt
      pigritia, pudor, terror, timor, pavor, exanimatio, conturbatio, formido, voluptati
      malivolentia laetans malo alieno, delectatio, iactatio et similia, lubidini ira,
      excandescentia, odium, inimicitia, discordia, indigentia, desiderium et cetera eius modi. Haec
      autem definiunt hoc modo: invidentiam esse dicunt aegritudinem susceptam propter alterius res
      secundas, quae nihil noceant invidenti. </p>
    <p xml:id="ctd99a-dnbh66-d1e152" n="17"> (nam si qui doleat eius rebus secundis a quo ipse laedatur, non recte dicatur
      invidere, ut si Hectori Agamemno; qui autem, cui alterius commoda nihil noceant, tamen eum
      doleat is frui, is invideat profecto.) aemulatio autem dupliciter illa quidem dicitur, ut et
      in laude et in vitio nomen hoc sit; nam et imitatio virtutis aemulatio diciturâ sed ea nihil
      hoc loco utimur; est enim laudisâ, et est aemulatio aegritudo, si eo quod concupierit alius
      potiatur, ipse careat. obtrectatio autem est, ea quam intellegi <foreign xml:lang="greek">zhlotupi/an</foreign> volo, aegritudo ex eo, quod alter quoque potiatur eo quod ipse
      concupiverit. </p>
    <p xml:id="ctd99a-dnbh66-d1e158" n="18"> misericordia est aegritudo ex miseria alterius iniuria laborantis (nemo enim
      parricidae aut proditoris supplicio misericordia commovetur); angor aegritudo premens, luctus
      aegritudo ex eius qui carus fuerit interitu acerbo, maeror aegritudo flebilis, aerumna
      aegritudo laboriosa, dolor aegritudo crucians, lamentatio aegritudo cum eiulatu, sollicitudo
      aegritudo cum cogitatione, molestia aegritudo permanens, adflictatio aegritudo cum vexatione
      corporis, desperatio aegritudo sine ulla rerum expectatione meliorum. Quae autem subiecta sunt
      sub metum, ea sic definiunt: pigritiam metum consequentis laboris,. </p>
    <p xml:id="ctd99a-dnbh66-d1e161" n="19"> . . terrorem metum concutientem, ex quo fit ut pudorem rubor, terrorem pallor et
      tremor et dentium crepitus consequatur, timorem metum mali adpropinquantis, pavorem metum
      mentem loco moventem, ex quo illud Ennius: <mentioned> tum pavor sapientiam omnem mi exanimato
        expectorat </mentioned> , exanimationem metum subsequentem et quasi comitem pavoris,
      conturbationem metum excutientem cogitata, formidinem metum permanentem. </p>
    <p xml:id="ctd99a-dnbh66-d1e166" n="20"> Voluptatis autem partes hoc modo describunt, ut malevolentia sit voluptas ex malo
      alterius sine emolumento suo, delectatio voluptas suavitate auditus animum deleniens; et
      qualis est haec aurium, tales sunt oculorum et tactionum et odorationum et saporum, quae sunt
      omnes unius generis ad perfundendum animum tamquam inliquefactae voluptates. iactatio est
      voluptas gestiens et se efferens insolentius. </p>
    <p xml:id="ctd99a-dnbh66-d1e169" n="21"> Quae autem libidini subiecta sunt, ea sic definiuntur, ut ira sit libido poeniendi
      eius qui videatur laesisse iniuria, excandescentia autem sit ira nascens et modo existens,
      quae <foreign xml:lang="greek">qu/mwsis</foreign> Graece dicitur, odium ira inveterata,
      inimicitia ira ulciscendi tempus observans, discordia ira acerbior intimo animo et corde
      concepta, indigentia libido inexplebilis, desiderium libido eius, qui nondum adsit, videndi.
      distinguunt illud etiam, ut libido sit earum rerum, quae dicuntur de quodam aut quibusdam,
      quae <foreign xml:lang="greek">kathgorh/mata</foreign> dialectici appellant, ut habere
      divitias, capere honores, indigentia rerum ipsarum sit, ut honorum, ut pecuniae. </p>
    <p xml:id="ctd99a-dnbh66-d1e178" n="22"> Omnium autem perturbationum fontem esse dicunt intemperantiam, quae est tota mente a
      recta ratione defectio sic aversa a praescriptione rationis, ut nullo modo adpetitiones animi
      nec regi nec contineri queant. quem ad modum igitur temperantia sedat adpetitiones et efficit,
      ut eae rectae rationi pareant, conservatque considerata iudicia mentis, sic huic inimica
      intemperantia omnem animi statum inflammat conturbat incitat, itaque et aegritudines et metus
      et reliquae perturbationes omnes gignuntur ex ea. Quem ad modum, cum sanguis corruptus est aut
      pituita redundat aut bilis, in corpore morbi aegrotationesque nascuntur, sic pravarum
      opinionum conturbatio et ipsarum inter se repugnantia sanitate spoliat animum morbisque
      perturbat; </p>
    <p xml:id="ctd99a-dnbh66-d1e182" n="23"> ex perturbationibus autem primum morbi conficiuntur, quae vocant illi <foreign xml:lang="greek">nosh/mata</foreign> , eaque quae sunt eis morbis contraria, quae habent ad
      res certas vitiosam offensionem atque fastidium, deinde aegrotationes, quae appellantur a
      Stoicis <foreign xml:lang="greek">a)rrwsth/mata</foreign> , isque item oppositae contrariae
      offensiones. hoc loco nimium operae consumitur a Stoicis, maxime a Chrysippo, dum morbis
      corporum comparatur morborum animi similitudo; qua oratione praetermissa minime necessaria ea,
      quae rem continent, pertractemus. </p>
    <p xml:id="ctd99a-dnbh66-d1e191" n="24"> intellegatur igitur perturbationem iactantibus se opinionibus inconstanter et turbide
      in motu esse semper; cum autem hic fervor concitatioque animi inveteraverit et tamquam in
      venis medullisque insederit, tum existet et morbus et aegrotatio et offensiones eae, quae sunt
      eis morbis aegrotationibusque contrariae. Haec, quae dico, cogitatione inter se differunt, re
      quidem copulata sunt, eaque oriuntur ex libidine et ex laetitia. nam cum est concupita pecunia
      nec adhibita continuo ratio quasi quaedam Socratica medicina, quae sanaret eam cupiditatem,
      permanat in venas et inhaeret in visceribus illud malum, existitque morbus et aegrotatio, quae
      evelli inveterata non possunt, eique morbo nomen est avaritia; </p>
    <p xml:id="ctd99a-dnbh66-d1e194" n="25"> similiterque ceteri morbi, ut gloriae cupiditas, ut mulierositas, ut ita appellem eam
      quae Graece <foreign xml:lang="greek">filoguni/a</foreign> dicitur, ceterique similiter morbi
      aegrotationesque nascuntur. quae autem sunt his contraria, ea nasci putantur a metu, ut odium
      mulierum, quale in <foreign xml:lang="greek">misogu/nw|</foreign> Atili est, ut in hominum
      universum genus, quod accepimus de Timone qui <foreign xml:lang="greek">misa/nqrwpos</foreign>
      appellatur, ut inhospitalitas est: quae omnes aegrotationes animi ex quodam metu nascuntur
      earum rerum quas fugiunt et oderunt. </p>
    <p xml:id="ctd99a-dnbh66-d1e206" n="26"> definiunt autem animi aegrotationem opinationem vehementem de re non expetenda,
      tamquam valde expetenda sit, inhaerentem et penitus insitam. quod autem nascitur ex
      offensione, ita definiunt: opinionem vehementem de re non fugienda inhaerentem et penitus
      insitam tamquam fugienda; haec autem opinatio est iudicatio se scire, quod nesciat.
      aegrotationi autem talia quaedam subiecta sunt: avaritia, ambitio, mulierositas, pervicacia,
      ligurritio, vinulentia, cuppedia, et si qua similia. est autem avaritia opinatio vehemens de
      pecunia, quasi valde expetenda sit, inhaerens et penitus insita, similisque est eiusdem
      generis definitio reliquarum. </p>
    <p xml:id="ctd99a-dnbh66-d1e209" n="27"> offensionum autem definitiones sunt eius modi, ut inhospitalitas sit opinio vehemens
      valde fugiendum esse hospitem, eaque inhaerens et penitus insita; similiterque definitur et
      mulierum odium, ut Hippolyti, et, ut Timonis, generis humani. Atque ut ad valetudinis
      similitudinem veniamus eaque conlatione utamur aliquando, sed parcius quam solent Stoici: ut
      sunt alii ad alios morbos procliviores âitaque dicimus gravidinosos quosdam, quosdam
      torminosos, non quia iam sint, sed quia saepe sintâ, sic alii ad metum, alii ad aliam
      perturbationem; ex quo in aliis anxietas, unde anxii, in aliis iracundia dicitur. quae ab ira
      differt, estque aliud iracundum esse, aliud iratum, ut differt anxietas ab angore (neque enim
      omnes anxii, qui anguntur aliquando, nec, qui anxii, semper anguntur), ut inter ebrietatem et
      ebriositatem interest, aliudque est amatorem esse, aliud amantem. atque haec aliorum ad alios
      morbos proclivitas late patet; nam pertinet ad omnes perturbationes; </p>
    <p xml:id="ctd99a-dnbh66-d1e212" n="28"> in multis etiam vitiis apparet, sed nomen res non habet. ergo et invidi et malivoli
      et libidinosi et timidi et misericordes, quia proclives ad eas perturbationes sunt , non quia
      semper feruntur. haec igitur proclivitas ad suum quodque genus a similitudine corporis
      aegrotatio dicatur, dum ea intellegatur ad aegrotandum proclivitas. sed haec in bonis rebus,
      quod alii ad alia bona sunt aptiores, facilitas nominetur, in malis proclivitas, ut significet
      lapsionem, in neutris habeat superius nomen. Quo modo autem in corpore est morbus, est
      aegrotatio, est vitium, sic in animo. morbum appellant totius corporis corruptionem,
      aegrotationem morbum cum imbecillitate, vitium, cum partes corporis inter se dissident, ex quo
      pravitas membrorum, distortio, deformitas. </p>
    <p xml:id="ctd99a-dnbh66-d1e216" n="29"> itaque illa duo, morbus et aegrotatio, ex totius valetudinis corporis conquassatione
      et perturbatione gignuntur, vitium autem integra valetudine ipsum ex se cernitur. sed in animo
      tantum modo cogitatione possumus morbum ab aegrotatione seiungere, vitiositas autem est
      habitus aut adfectio in tota vita inconstans et a se ipsa dissentiens. ita fit, ut in altera
      corruptione opinionum morbus efficiatur et aegrotatio, in altera inconstantia et repugnantia.
      non enim omne vitium paris habet dissensiones, ut eorum, qui non longe a sapientia absunt,
      adfectio est illa quidem discrepans sibi ipsa, dum est insipiens, sed non distorta nec prava.
      morbi autem et aegrotationes partes sunt vitiositatis, sed perturbationes sintne eiusdem
      partes, quaestio est. </p>
    <p xml:id="ctd99a-dnbh66-d1e219" n="30"> vitia enim adfectiones sunt manentes, perturbationes autem moventes, ut non possint
      adfectionum manentium partes esse. Atque ut in malis attingit animi naturam corporis
      similitudo, sic in bonis. sunt enim in corpore praecipua, pulchritudo, vires, valetudo,
      firmitas, velocitas, sunt item in animo. ut enim corporis temperatio, cum ea congruunt inter
      se e quibus constamus, sanitas, sic animi dicitur, cum eius iudicia opinionesque concordant,
      eaque animi est virtus, quam alii ipsam temperantiam dicunt esse, alii obtemperantem
      temperantiae praeceptis et eam subsequentem nec habentem ullam speciem suam, sed sive hoc sive
      illud sit, in solo esse sapiente. est autem quaedam animi sanitas, quae in insipientem etiam
      cadat, cum curatione et purgatione medicorum conturbatio mentis aufertur. </p>
    <p xml:id="ctd99a-dnbh66-d1e222" n="31"> et ut corporis est quaedam apta figura membrorum cum coloris quadam suavitate eaque
      dicitur pulchritudo, sic in animo opinionum iudiciorumque aequabilitas et constantia cum
      firmitate quadam et stabilitate virtutem subsequens aut virtutis vim ipsam continens
      pulchritudo vocatur. itemque viribus corporis et nervis et efficacitati similes similibus
      quoque verbis animi vires nominantur. velocitas autem corporis celeritas appellatur, quae
      eadem ingenii etiam laus habetur propter animi multarum rerum brevi tempore percursionem.
      Illud animorum corporumque dissimile, quod animi valentes morbo temptari non possunt, corpora
      possunt; sed corporum offensiones sine culpa accidere possunt, animorum non item, quorum omnes
      morbi et perturbationes ex aspernatione rationis eveniunt. itaque in hominibus solum existunt;
      nam bestiae simile quiddam faciunt, sed in perturbationes non incidunt. </p>
    <p xml:id="ctd99a-dnbh66-d1e225" n="32"> inter acutos autem et inter hebetes interest, quod ingeniosi, ut aes Corinthium in
      aeruginem, sic illi in morbum et incidunt tardius et recreantur ocius, hebetes non item. nec
      vero in omnem morbum ac perturbationem animus ingeniosi cadit; â non enim multa ecferata et
      immania; quaedam autem humanitatis quoque habent primam speciem, ut misericordia aegritudo
      metus. Aegrotationes autem morbique animorum difficilius evelli posse putantur quam summa illa
      vitia, quae virtutibus sunt contraria. morbis enim manentibus vitia sublata esse possunt, quia
      non tam celeriter sanantur quam illa tolluntur. </p>
    <p xml:id="ctd99a-dnbh66-d1e228" n="33"> Habes ea quae de perturbationibus enucleate disputant Stoici, quae <foreign xml:lang="greek">logika/</foreign> appellant, quia disseruntur subtilius. ex quibus quoniam
      tamquam ex scrupulosis cotibus enavigavit oratio, reliquae disputationis cursum teneamus, modo
      satis illa dilucide dixerimus pro rerum obscuritate. Prorsus satis; sed si quae diligentius
      erunt cognoscenda, quaeremus alias, nunc vela, quae modo dicebas, expectamus et cursum. </p>
    <p xml:id="ctd99a-dnbh66-d1e234" n="34"> Quando, ut aliis locis de virtute et diximus et saepe dicendum eritâpleraeque enim
      quaestiones, quae ad vitam moresque pertinent, a virtutis fonte ducuntur â, quando igitur
      virtus est adfectio animi constans conveniensque, laudabiles efficiens eos, in quibus est, et
      ipsa per se sua sponte separata etiam utilitate laudabilis, ex ea proficiscuntur honestae
      voluntates sententiae actiones omnisque recta ratio (quamquam ipsa virtus brevissume recta
      ratio dici potest). huius igitur virtutis contraria est vitiositasâsic enim malo quam malitiam
      appellare eam quam Graeci <foreign xml:lang="greek">kaki/an</foreign> appellant; nam malitia
      certi cuiusdam vitii nomen est, vitiositas omniumâ; ex qua concitantur perturbationes, quae
      sunt, ut paulo ante diximus, turbidi animorum concitatique motus, aversi a ratione et
      inimicissimi mentis vitaeque tranquillae. inportant enim aegritudines anxias atque acerbas
      animosque adfligunt et debilitant metu; idem inflammant adpetitione nimia, quam tum
      cupiditatem tum libidinem dicimus, inpotentiam quandam animi a temperantia et moderatione
      plurimum dissidentem. </p>
    <p xml:id="ctd99a-dnbh66-d1e241" n="35"> quae si quando adepta erit id quod ei fuerit concupitum, tum ecferetur alacritate, ut
        <mentioned>nihil ei constet</mentioned> , quod agat, ut ille, qui <mentioned> voluptatem
        animi nimiam summum esse errorem </mentioned> arbitratur. eorum igitur malorum in una
      virtute posita sanatio est. Quid autem est non miserius solum, sed foedius etiam et deformius
      quam aegritudine quis adflictus debilitatus iacens? cui miseriae proxumus est is qui
      adpropinquans aliquod malum metuit exanimatusque pendet animi. quam vim mali significantes
      poÃ«tae impendere apud inferos saxum Tantalo faciunt <mentioned> ob scelera animique
        inpotentiam et superbiloquentiam. </mentioned> ea communis poena stultitiae est. omnibus
      enim, quorum mens abhorret a ratione, semper aliqui talis terror impendet. </p>
    <p xml:id="ctd99a-dnbh66-d1e250" n="36"> atque ut haec tabificae mentis perturbationes sunt, aegritudinem dico et metum, sic
      hilariores illae, cupiditas avide semper aliquid expetens et inanis alacritas, id est laetitia
      gestiens, non multum differunt ab amentia. ex quo intellegitur, qualis ille sit, quem tum
      moderatum, alias modestum temperantem, alias constantem continentemque dicimus; non numquam
      haec eadem vocabula ad frugalitatis nomen tamquam ad caput referre volumus. quodnisi eo nomine
      virtutes continerentur, numquam ita pervolgatum illud esset, ut iam proverbii locum optineret,
        <mentioned> hominem frugi omnia recte facere </mentioned> . quod idem cum Stoici de sapiente
      dicunt, nimis admirabiliter nimisque magnifice dicere videntur. </p>
    <p xml:id="ctd99a-dnbh66-d1e255" n="37"> Ergo hic, quisquis est, qui moderatione et constantia quietus animo est sibique ipse
      placatus, ut nec tabescat molestiis nec frangatur timore nec sitienter quid expetens ardeat
      desiderio nec alacritate futtili gestiens deliquescat, is est sapiens quem quaerimus, is est
      beatus, cui nihil humanarum rerum aut intolerabile ad demittendum animum aut nimis laetabile
      ad ecferendum videri potest. quid enim videatur ei magnum in rebus humanis, cui aeternitas
      omnis totiusque mundi nota sit magnitudo? nam quid aut in studiis humanis aut in tam exigua
      brevitate vitae magnum sapienti videri potest, qui semper animo sic excubat, ut ei nihil
      inprovisum accidere possit, nihil inopinatum, nihil omnino novum? </p>
    <p xml:id="ctd99a-dnbh66-d1e258" n="38"> atque idem ita acrem in omnis partis aciem intendit, ut semper videat sedem sibi ac
      locum sine molestia atque angore vivendi, ut, quemcumque casum fortuna invexerit, hunc apte et
      quiete ferat. quod qui faciet, non aegritudine solum vacabit, sed etiam perturbationibus
      reliquis omnibus. his autem vacuus animus perfecte atque absolute beatos efficit, idemque
      concitatus et abstractus ab integra certaque ratione non constantiam solum amittit, verum
      etiam sanitatem. Quocirca mollis et enervata putanda est Peripateticorum ratio et oratio, qui
      perturbari animos necesse dicunt esse, sed adhibent modum quendam, quem ultra progredi non
      oporteat. </p>
    <p xml:id="ctd99a-dnbh66-d1e261" n="39"> modum tu adhibes vitio? an vitium nullum est non parere rationi? an ratio parum
      praecipit nec bonum illud esse, quod aut cupias ardenter aut adeptus ecferas te insolenter,
      nec porro malum, quo aut oppressus iaceas aut, ne opprimare, mente vix constes? eaque omnia
      aut nimis tristia aut nimis laeta errore fieri, qui error stultis extenuetur die, ut, cum res
      eadem maneat, aliter ferant inveterata aliter recentia, sapientis ne attingat quidem omnino? </p>
    <p xml:id="ctd99a-dnbh66-d1e264" n="40"> Etenim quis erit tandem modus iste? quaeramus enim modum aegritudinis, in qua operae
      plurimum ponitur. aegre tulisse P. Rupilium fratris repulsam consulatus scriptum apud Fannium
      est. sed tamen transisse videtur modum, quippe qui ob eam causam a vita recesserit; moderatius
      igitur ferre debuit. quid, si, cum id ferret modice, mors liberorum accessisset? <mentioned>
        nata esset aegritudo nova, sed ea modica. </mentioned> magna tamen facta esset accessio.
      quid, si deinde dolores graves corporis, si bonorum amissio, si caecitas, si exilium? si pro
      singulis malis aegritudines accederent, summa ea fieret, quae non sustineretur. </p>
    <p xml:id="ctd99a-dnbh66-d1e270" n="41"> Qui modum igitur vitio quaerit, similiter facit, ut si posse putet eum qui se e
      Leucata praecipitaverit sustinere se, cum velit. ut enim id non potest, sic animus perturbatus
      et incitatus nec cohibere se potest nec, quo loco vult, insistere. omninoque, quae crescentia
      perniciosa sunt, eadem sunt vitiosa nascentia; </p>
    <p xml:id="ctd99a-dnbh66-d1e273" n="42"> aegritudo autem ceteraeque perturbationes amplificatae certe pestiferae sunt: igitur
      etiam susceptae continuo in magna pestis parte versantur. etenim ipsae se impellunt, ubi semel
      a ratione discessum est, ipsaque sibi imbecillitas indulget in altumque provehitur imprudens
      nec reperit locum consistendi. quam ob rem nihil interest, utrum moderatas perturbationes
      adprobent an moderatam iniustitiam, moderatam ignaviam, moderatam intemperantiam; qui enim
      vitiis modum apponit, is partem suscipit vitiorum; quod cum ipsum per se odiosum est, tum eo
      molestius, quia sunt in lubrico incitataque semel proclivi labuntur sustinerique nullo modo
      possunt. Quid, quod idem Peripatetici perturbationes istas, quas nos extirpandas putamus, non
      modo naturalis esse dicunt, sed etiam utiliter a natura datas? </p>
    <p xml:id="ctd99a-dnbh66-d1e276" n="43"> quorum est talis oratio: primum multis verbis iracundiam laudant, cotem fortitudinis
      esse dicunt, multoque et in hostem et in inprobum civem vehementioris iratorum impetus esse,
      levis autem ratiunculas eorum, qui ita cogitarent: <mentioned> proelium rectum est hoc fieri,
        convenit dimicare pro legibus, pro libertate, pro patria; </mentioned> haec nullam habent
      vim, nisi ira excanduit fortitudo. nec vero de bellatoribus solum disputant: imperia severiora
      nulla esse putant sine aliqua acerbitate iracundiae; oratorem denique non modo accusantem, sed
      ne defendentem quidem probant sine aculeis iracundiae, quae etiamsi non adsit, tamen verbis
      atque motu simulandam arbitrantur, ut auditoris iram oratoris incendat actio. virum denique
      videri negant qui irasci nesciet, eamque, quam lenitatem nos dicimus, vitioso lentitudinis
      nomine appellant. </p>
    <p xml:id="ctd99a-dnbh66-d1e281" n="44"> Nec vero solum hanc libidinem laudantâest enim ira, ut modo definivi, ulciscendi
      libidoâ, sed ipsum illud genus vel libidinis vel cupiditatis ad summam utilitatem esse dicunt
      a natura datum; nihil enim quemquam nisi quod lubeat praeclare facere posse. noctu ambulabat
      in publico Themistocles, quod somnum capere non posset, quaerentibusque respondebat Miltiadis
      tropaeis se e somno suscitari. cui non sunt auditae Demosthenis vigiliae? qui dolere se
      aiebat, si quando opificum antelucana victus esset industria. philosophiae denique ipsius
      principes numquam in suis studiis tantos progressus sine flagranti cupiditate facere
      potuissent. ultimas terras lustrasse Pythagoran Democritum Platonem accepimus. ubi enim
      quicquid esset quod disci posset, eo veniendum iudicaverunt. num putamus haec fieri sine summo
      cupiditatis ardore potuisse? </p>
    <p xml:id="ctd99a-dnbh66-d1e284" n="45"> Ipsam aegritudinem, quam nos ut taetram et inmanem beluam fugiendam diximus, non sine
      magna utilitate a natura dicunt constitutam, ut homines castigationibus reprehensionibus
      ignominiis adfici se in delicto dolerent. impunitas enim peccatorum data videtur eis qui
      ignominiam et infamiam ferunt sine dolore; morderi est melius conscientia. ex quo est illud e
      vita ductum ab Afranio: nam cum dissolutus filius: <mentioned> heu me miserum! </mentioned>
      tum severus pater: <mentioned>dum modo doleat aliquid, doleat quidlubet.</mentioned>
    </p>
    <p xml:id="ctd99a-dnbh66-d1e291" n="46"> Reliquas quoque partis aegritudinis utilis esse dicunt, misericordiam ad opem
      ferendam et calamitates hominum indignorum sublevandas; ipsum illud aemulari obtrectare non
      esse inutile, cum aut se non idem videat consecutum, quod alium, aut alium idem, quod se;
      metum vero si qui sustulisset, omnem vitae diligentiam sublatam fore, quae summa esset in eis
      qui leges, qui magistratus, qui paupertatem, qui ignominiam, qui mortem, qui dolorem timerent.
      Haec tamen ita disputant, ut resecanda esse fateantur, evelli penitus dicant nec posse nec
      opus esse et in omnibus fere rebus mediocritatem esse optumam existiment. quae cum exponunt,
      nihilne tibi videntur an aliquid dicere? Mihi vero dicere aliquid, itaque expecto, quid ad
      ista. Reperiam fortasse, sed illud ante: </p>
    <p xml:id="ctd99a-dnbh66-d1e295" n="47"> videsne, quanta fuerit apud Academicos verecundia? plane enim dicunt, quod ad rem
      pertineat: Peripateticis respondetur a Stoicis; digladientur illi per me licet, cui nihil est
      necesse nisi, ubi sit illud, quod veri simillimum videatur, anquirere. quid est igitur quod
      occurrat in hac quaestione, e quo possit attingi aliquid veri simile, quo longius mens humana
      progredi non potest? definitio perturbationis, qua recte Zenonem usum puto. ita enim definit,
      ut perturbatio sit aversa a ratione contra naturam animi commotio, vel brevius, ut perturbatio
      sit adpetitus vehementior, vehementior autem intellegatur is qui procul absit a naturae
      constantia. </p>
    <p xml:id="ctd99a-dnbh66-d1e298" n="48"> quid ad has definitiones possim dicere? atque haec pleraque sunt prudenter acuteque
      disserentium, illa quidem ex rhetorum pompa: <mentioned>ardores animorum cotesque
        virtutum.</mentioned> an vero vir fortis, nisi stomachari coepit, non potest fortis esse?
      gladiatorium id quidem. quamquam in eis ipsis videmus saepe constantiam: <mentioned>
        conlocuntur, congrediuntur, quaerunt aliquid, postulant, </mentioned> ut magis placati quam
      irati esse videantur, sed in illo genere sit sane Pacideianus aliquis hoc animo, ut narrat
      Lucilius: <mentioned>
        <mentioned>Occidam illum equidem et vincam, si id quaeritis</mentioned> inquit, <mentioned>
          Verum illud credo fore: in os prius accipiam ipse Quam gladium in stomacho furi ac
          pulmonibus sisto. Odi hominem, iratus pugno, nec longius quicquam Nobis, quam dextrae
          gladium dum accommodet alter; Usque adeo studio atque odio illius ecferor ira;
        </mentioned>
      </mentioned> at sine hac gladiatoria iracundia videmus progredientem apud Homerum Aiacem multa
      cum hilaritate, cum depugnaturus esset cum Hectore; </p>
    <p xml:id="ctd99a-dnbh66-d1e312" n="49"> cuius, ut arma sumpsit, ingressio laetitiam attulit sociis, terrorem autem hostibus,
      ut ipsum Hectorem, quem ad modum est apud Homerum, toto pectore trementem provocasse ad pugnam
      paeniteret. atque hi conlocuti inter se, prius quam manum consererent, leniter et quiete nihil
      ne in ipsa quidem pugna iracunde rabioseve fecerunt. ego ne Torquatum quidem illum, qui hoc
      cognomen invenit, iratum existimo Gallo torquem detraxisse, nec Marcellum apud Clastidium ideo
      fortem fuisse, quia fuerit iratus. </p>
    <p xml:id="ctd99a-dnbh66-d1e315" n="50"> de Africano quidem, quia notior est nobis propter recentem memoriam, vel iurare
      possum non illum iracundia tum inflammatum fuisse, cum in acie M. Alliennium Paelignum scuto
      protexerit gladiumque hosti in pectus infixerit. de L. Bruto fortasse dubitarim, an propter
      infinitum odium tyranni ecfrenatius in Arruntem invaserit; video enim utrumque comminus ictu
      cecidisse contrario. quid igitur huc adhibetis iram? an fortitudo, nisi insanire coepit,
      impetus suos non habet? quid? Herculem, quem in caelum ista ipsa, quam vos iracundiam esse
      vultis, sustulit fortitudo, iratumne censes conflixisse cum Erymanthio apro aut leone Nemeaeo?
      an etiam Theseus Marathonii tauri cornua conprehendit iratus? vide ne fortitudo minime sit
      rabiosa sitque iracundia tota levitatis. </p>
    <p xml:id="ctd99a-dnbh66-d1e318" n="51"> Neque enim est ulla fortitudo, quae rationis est expers. <mentioned> contemnendae res
        humanae sunt, neglegenda mors est, patibiles et dolores et labores putandi </mentioned> â
      haec cum constituta sunt iudicio atque sententia, tum est robusta illa et stabilis fortitudo,
      nisi forte, quae vehementer acriter animose fiunt, iracunde fieri suspicamur. mihi ne Scipio
      quidem ille pontufex maxumus, qui hoc Stoicorum verum esse declaravit, numquam privatum esse
      sapientem, iratus videtur fuisse Ti. Graccho tum, cum consulem languentem reliquit atque ipse
      privatus, ut si consul esset, qui rem publicam salvam esse vellent, se sequi iussit. </p>
    <p xml:id="ctd99a-dnbh66-d1e323" n="52"> nescio, ecquid ipsi nos fortiter in re p. fecerimus: si quid fecimus, certe irati non
      fecimus. an est quicquam similius insaniae quam ira? quam bene Ennius
        <mentioned>initium</mentioned> dixit <mentioned>insaniae.</mentioned> color, vox, oculi,
      spiritus, inpotentia dictorum ac factorum quam partem habent sanitatis? quid Achille Homerico
      foedius, quid Agamemnone in iurgio? nam Aiacem quidem ira ad furorem mortemque perduxit. non
      igitur desiderat fortitudo advocatam iracundiam; satis est instructa parata armata per sese.
      nam isto quidem modo licet dicere utilem vinulentiam ad fortitudinem, utilem etiam dementiam,
      quod et insani et ebrii multa faciunt saepe vehementius. semper Aiax fortis, fortissimus tamen
      in furore; nam <mentioned> Facinus fecit maximum, cum Danais inclinantibus Summam rem perfecit
        manu. </mentioned> proelium restituit insaniens: </p>
    <p xml:id="ctd99a-dnbh66-d1e333" n="53"> dicamus igitur utilem insaniam? Tracta definitiones fortitudinis: intelleges eam
      stomacho non egere. fortitudo est igitur <mentioned> adfectio animi legi summae in
        perpetiendis rebus obtemperans </mentioned> vel <mentioned> conservatio stabilis iudicii in
        eis rebus quae formidolosae videntur subeundis et repellendis </mentioned> vel <mentioned>
        scientia rerum formidolosarum contrariarumque aut omnino neglegendarum conservans earum
        rerum stabile iudicium </mentioned> vel brevius, ut Chrysippus (nam superiores definitiones
      erant Sphaeri, hominis in primis bene definientis, ut putant Stoici; sunt enim omnino omnes
      fere similes, sed declarant communis notiones alia magis alia)âquo modo igitur Chrysippus?
        <mentioned>fortitudo est</mentioned> inquit <mentioned>scientia rerum perferendarum vel
        adfectio animi in patiendo ac perferendo summae legi parens sine timore.</mentioned> quamvis
      licet insectemur istos, ut Carneades solebat, metuo ne soli philosophi sint. quae enim istarum
      definitionum non aperit notionem nostram, quam habemus omnes de fortitudine tectam atque
      involutam? qua aperta quis est qui aut bellatori aut imperatori aut oratori quaerat aliquid
      neque eos existumet sine rabie quicquam fortiter facere posse? </p>
    <p xml:id="ctd99a-dnbh66-d1e346" n="54"> Quid? Stoici, qui omnes insipientes insanos esse dicunt, nonne ista conligunt? remove
      perturbationes maxumeque iracundiam: iam videbuntur monstra dicere. nunc autem ita disserunt,
      sic se dicere omnes stultos insanire, ut male olere omne caenum. <mentioned>at non
        semper.</mentioned> commove: senties. sic iracundus non semper iratus est; lacesse: iam
      videbis furentem. Quid? ista bellatrix iracundia, cum domum rediit, qualis est cum uxore, cum
      liberis, cum familia? an tum quoque est utilis? est igitur aliquid quod perturbata mens melius
      possit facere quam constans? an quisquam potest sine perturbatione mentis irasci? bene igitur
      nostri, cum omnia essent in moribus vitia, quod nullum erat iracundia foedius, iracundos solos
      morosos nominaverunt. </p>
    <p xml:id="ctd99a-dnbh66-d1e351" n="55"> Oratorem vero irasci minime decet, simulare non dedecet. an tibi irasci tum videmur,
      cum quid in causis acrius et vehementius dicimus? quid? cum iam rebus transactis et
      praeteritis orationes scribimus, num irati scribimus? <mentioned> ecquis hoc animadvertit?
        vincite! </mentioned> ânum aut egisse umquam iratum Aesopum aut scripsisse existimas iratum
      Accium? aguntur ista praeclare, et ab oratore quidem melius, si modo est orator, quam ab ullo
      histrione, sed aguntur leniter et mente tranquilla. Libidinem vero laudare cuius est
      libidinis? Themistoclem mihi et Demosthenen profertis, additis Pythagoran Democritum Platonem.
      quid? vos studia libidinem vocatis? quae vel optimarum rerum, ut ea sunt quae profertis,
      sedata tamen et tranquilla esse debent. Iam aegritudinem laudare, unam rem maxime
      detestabilem, quorum est tandem philosophorum? at commode dixit Afranius: <mentioned> dum modo
        doleat aliquid, doleat quidlibet. </mentioned> dixit enim de adulescente perdito ac
      dissoluto, nos autem de constanti viro ac sapienti quaerimus. et quidem ipsam illam iram
      centurio habeat aut signifer vel ceteri, de quibus dici non necesse est, ne rhetorum aperiamus
      mysteria. utile est enim uti motu animi, qui uti ratione non potest. nos autem, ut testificor
      saepe, de sapiente quaerimus. </p>
    <p xml:id="ctd99a-dnbh66-d1e358" n="56"> At etiam aemulari utile est, obtrectare, misereri. cur misereare potius quam feras
      opem, si id facere possis? an sine misericordia liberales esse non possumus? non enim
      suscipere ipsi aegritudines propter alios debemus, sed alios, si possumus, levare aegritudine.
      obtrectare vero alteri aut illa vitiosa aemulatione, quae rivalitati similis est, aemulari
      quid habet utilitatis, cum sit aemulantis angi alieno bono quod ipse non habeat, obtrectantis
      autem angi alieno bono, quod id etiam alius habeat? qui id adprobari possit, aegritudinem
      suscipere pro experientia, si quid habere velis? nam solum habere velle summa dementia est.
      Mediocritates autem malorum quis laudare recte possit? </p>
    <p xml:id="ctd99a-dnbh66-d1e361" n="57"> quis enim potest, in quo libido cupiditasve sit, non libidinosus et cupidus esse? in
      quo ira, non iracundus? in quo angor, non anxius? in quo timor, non timidus? libidinosum
      igitur et iracundum et anxium et timidum censemus esse sapientem? de cuius excellentia multa
      quidem dici quamvis fuse lateque possunt, sed brevissime illo modo, sapientiam esse rerum
      divinarum et humanarum scientiam cognitionemque, quae cuiusque rei causa sit; ex quo
      efficitur, ut divina imitetur, humana omnia inferiora virtute ducat. in hanc tu igitur tamquam
      in mare, quod est ventis subiectum, perturbationem cadere tibi dixisti videri? quid est quod
      tantam gravitatem constantiamque perturbet? an inprovisum aliquid aut repentinum? quid potest
      accidere tale ei, cui nihil, quod homini evenire possit , non praemeditatum sit ? nam quod
      aiunt nimia resecari oportere, naturalia relinqui, quid tandem potest esse naturale, quod idem
      nimium esse possit? sunt enim omnia ista ex errorum orta radicibus, quae evellenda et
      extrahenda penitus, non circumcidenda nec amputanda sunt. </p>
    <p xml:id="ctd99a-dnbh66-d1e364" n="58"> Sed quoniam suspicor te non tam de sapiente quam de te ipso quaerereâillum enim putas
      omni perturbatione esse liberum, te visâ, videamus, quanta sint quae a philosophia remedia
      morbis animorum adhibeantur. est enim quaedam medicina certe, nec tam fuit hominum generi
      infensa atque inimica natura, ut corporibus tot res salutaris, animis nullam invenerit; de
      quibus hoc etiam est merita melius, quod corporum adiumenta adhibentur extrinsecus, animorum
      salus inclusa in is ipsis est. sed quo maior est in eis praestantia et divinior, eo maiore
      indigent diligentia. itaque bene adhibita ratio cernit, quid optumum sit, neglecta multis
      implicatur erroribus. </p>
    <p xml:id="ctd99a-dnbh66-d1e368" n="59"> ad te igitur mihi iam convertenda omnis oratio est; simulas enim quaerere te de
      sapiente, quaeris autem fortasse de te. Earum igitur perturbationum, quas exposui, variae sunt
      curationes. nam neque omnis aegritudo una ratione sedatur (alia est enim lugenti, alia
      miseranti aut invidenti adhibenda medicina); est etiam in omnibus quattuor perturbationibus
      illa distinctio, utrum ad universam perturbationem, quae est aspernatio rationis aut adpetitus
      vehementior, an ad singulas, ut ad metum lubidinem reliquas melius adhibeatur oratio, et utrum
      illudne non videatur aegre ferundum, ex quo suscepta sit aegritudo, an omnium rerum tollenda
      omnino aegritudo, ut, si quis aegre ferat se pauperem esse, idne disputes, paupertatem malum
      non esse, an hominem aegre ferre nihil oportere. nimirum hoc melius, ne, si forte de
      paupertate non persuaseris, sit aegritudini concedendum; aegritudine autem sublata propriis
      rationibus, quibus heri usi sumus, quodam modo etiam paupertatis malum tollitur. </p>
    <p xml:id="ctd99a-dnbh66-d1e371" n="60"> sed omnis eius modi perturbatio animi placatione abluatur illa quidem, cum doceas nec
      bonum illud esse, ex quo laetitia aut libido oriatur, nec malum, ex quo aut metus aut
      aegritudo; verum tamen haec est certa et propria sanatio, si doceas ipsas perturbationes per
      se esse vitiosas nec habere quicquam aut naturale aut necessarium, ut ipsam aegritudinem
      leniri videmus, cum obicimus maerentibus imbecillitatem animi ecfeminati, cumque eorum
      gravitatem constantiamque laudamus, qui non turbulente humana patiantur. quod quidem solet eis
      etiam accidere, qui illa mala esse censent, ferenda tamen aequo animo arbitrantur. putat
      aliquis esse voluptatem bonum, alius autem pecuniam; tamen et ille ab intemperantia et hic ab
      avaritia avocari potest. illa autem altera ratio et oratio, quae simul et opinionem falsam
      tollit et aegritudinem detrahit, est ea quidem utilior, sed raro proficit neque est ad volgus
      adhibenda. </p>
    <p xml:id="ctd99a-dnbh66-d1e374" n="61"> quaedam autem sunt aegritudines, quas levare illa medicina nullo modo possit, ut, si
      quis aegre ferat nihil in se esse virtutis, nihil animi, nihil officii, nihil honestatis,
      propter mala is quidem angatur, sed alia quaedam sit ad eum admovenda curatio, et talis
      quidem, quae possit esse omnium etiam de ceteris rebus discrepantium philosophorum. inter
      omnis enim convenire oportet commotiones animorum a recta ratione aversas esse vitiosas, ut,
      etiamsi vel mala sint illa, quae metum aegritudinemve, vel bona, quae cupiditatem laetitiamve
      moveant, tamen sit vitiosa ipsa commotio. constantem enim quendam volumus, sedatum, gravem,
      humana omnia spernentem illum esse, quem magnanimum et fortem virum dicimus. talis autem nec
      maerens nec timens nec cupiens nec gestiens esse quisquam potest. eorum enim haec sunt, qui
      eventus humanos superiores quam suos animos esse ducunt. </p>
    <p xml:id="ctd99a-dnbh66-d1e377" n="62">
      Quare omnium philosophorum, ut ante dixi, una ratio est medendi, ut nihil, quale sit
      illud quod perturbet animum, sed de ipsa sit perturbatione dicendum. itaque primum in ipsa
      cupiditate, cum id solum agitur ut ea tollatur, non est quaerendum, bonum illud necne sit quod
      lubidinem moveat, sed lubido ipsa tollenda est, ut, sive, quod honestum est, id sit summum
      bonum sive voluptas sive horum utrumque coniunctum sive tria illa genera bonorum, tamen,
      etiamsi virtutis ipsius vehementior adpetitus sit, eadem sit omnibus ad deterrendum adhibenda
      oratio. continet autem omnem sedationem animi humana in conspectu posita natura; quae quo
      facilius expressa cernatur, explicanda est oratione communis condicio lexque vitae. </p>
    <p xml:id="ctd99a-dnbh66-d1e380" n="63"> itaque non sine causa, cum Orestem fabulam doceret Euripides, primos tris versus
      revocasse dicitur Socrates: <mentioned> Neque tam terribilis ulla fando oratio est, Nec fors
        nec ira caelitum invectum malum, Quod non natura humana patiendo ecferat. </mentioned> est
      autem utilis ad persuadendum ea quae acciderint ferri et posse et oportere enumeratio eorum
      qui tulerunt. etsi aegritudinis sedatio et hesterna disputatione explicata est et in
      Consolationis libro, quem in medioânon enim sapientes eramusâmaerore et dolore conscripsimus;
      quodque vetat Chrysippus, ad recentis quasi tumores animi remedium adhibere, id nos fecimus
      naturaeque vim attulimus, ut magnitudini medicinae doloris magnitudo concederet. </p>
    <p xml:id="ctd99a-dnbh66-d1e385" n="64"> Sed aegritudini, de qua satis est disputatum, finitimus est metus, de quo pauca
      dicenda sunt. est enim metus, ut aegritudo praesentis, sic ille futuri mali. itaque non nulli
      aegritudinis partem quandam metum esse dicebant, alii autem metum praemolestiam appellabant,
      quod esset quasi dux consequentis molestiae. quibus igitur rationibus instantia feruntur,
      eisdem contemnuntur sequentia. nam videndum est in utrisque, ne quid humile summissum molle
      ecfeminatum fractum abiectumque faciamus. sed quamquam de ipsius metus inconstantia
      inbecillitate levitate dicendum est, tamen multum prodest ea, quae metuuntur, ipsa contemnere.
      itaque sive casu accidit sive consilio, percommode factum est, quod eis de rebus quae maxime
      metuuntur, de morte et de dolore, primo et proxumo die disputatum est. quae si probata sunt,
      metu magna ex parte liberati sumus. Ac de malorum opinione hactenus; </p>
    <p xml:id="ctd99a-dnbh66-d1e389" n="65"> videamus nunc de bonorum, id est de laetitia et de cupiditate. mihi quidem in tota
      ratione ea, quae pertinet ad animi perturbationem, una res videtur causam continere, omnis eas
      esse in nostra potestate, omnis iudicio susceptas, omnis voluntarias. hic igitur error est
      eripiendus, haec detrahenda opinio atque ut in malis opinatis tolerabilia, sic in bonis
      sedatiora sunt efficienda ea quae magna et laetabilia ducuntur. atque hoc quidem commune
      malorum et bonorum, ut, si iam difficile sit persuadere nihil earum rerum, quae perturbent
      animum, aut in bonis aut in malis esse habendum, tamen alia ad alium motum curatio sit
      adhibenda aliaque ratione malevolus, alia amator, alia rursus anxius, alia timidus
      corrigendus. </p>
    <p xml:id="ctd99a-dnbh66-d1e392" n="66"> atque erat facile sequentem eam rationem, quae maxume probatur de bonis et malis,
      negare umquam laetitia adfici posse insipientem, quod nihil umquam haberet boni; sed loquimur
      nunc more communi. sint sane ista bona, quae putantur, honores divitiae voluptates cetera,
      tamen in eis ipsis potiundis exultans gestiensque laetitia turpis est, ut, si ridere concessum
      sit, vituperetur tamen cachinnatio. eodem enim vitio est ecfusio animi in laetitia quo in
      dolore contractio, eademque levitate cupiditas est in appetendo qua laetitia in fruendo, et ut
      nimis adflicti molestia, sic nimis elati laetitia iure iudicantur leves; et, cum invidere
      aegritudinis sit, malis autem alienis voluptatem capere laetitiae, utrumque immanitate et
      feritate quadam proponenda castigari solet; atque ut cavere decet, timere non decet, sic
      gaudere decet, laetari non decet, quoniam docendi causa a gaudio laetitiam distinguimus; </p>
    <p xml:id="ctd99a-dnbh66-d1e395" n="67"> illud iam supra diximus, contractionem animi recte fieri numquam posse, elationem
      posse. aliter enim Naevianus ille gaudet Hector: <mentioned> Laetus sum laudari me abs te,
        pater, a laudato viro, </mentioned> aliter ille apud Trabeam: <mentioned> Lena delenita
        argento nutum observabit meum, Quid velim, quid studeam. adveniens digito impellam ianuam,
        Fores patebunt. de inproviso Chrysis ubi me aspexerit, Alacris ob viam mihi veniet complexum
        exoptans meum, Mihi se dedet. </mentioned> quam haec pulchra putet, ipse iam dicet:
        <mentioned> Fortunam ipsam anteibo fortunis meis. </mentioned>
    </p>
    <p xml:id="ctd99a-dnbh66-d1e404" n="68"> haec laetitia quam turpis sit, satis est diligenter attendentem penitus videre. Et ut
      turpes sunt, qui ecferunt se laetitia tum cum fruuntur Veneriis voluptatibus, sic flagitiosi,
      qui eas inflammato animo concupiscunt. totus vero iste, qui volgo appellatur amorânec hercule
      invenio, quo nomine alio possit appellariâ, tantae levitatis est, ut nihil videam quod putem
      conferendum. quem Caecilius <mentioned>deum qui non summum putet, aut stultum aut rerum esse
        imperitum</mentioned> existumat, <mentioned> Cui in manu sit, quem esse dementem velit, Quem
        sapere, quem sanari, quem in morbum inici,  Quem contra amari, quem
        expeti, quem arcessier. </mentioned>
    </p>
    <p xml:id="ctd99a-dnbh66-d1e411" n="69"> 
      o praeclaram emendatricem vitae poÃ«ticam, quae amorem 
      flagitii et levitatis auctorem in concilio deorum conlocandum putet! de comoedia
      loquor, quae, si haec flagitia non probaremus, nulla esset omnino; quid ait ex tragoedia
      princeps ille Argonautarum? <mentioned> Tu me amoris magis quam honoris servavisti gratia.
      </mentioned> quid ergo? hic amor Medeae quanta miseriarum excitavit incendia! atque ea tamen
      apud alium poÃ«tam patri dicere audet se <mentioned>coniugem</mentioned> habuisse <mentioned>
        illum, Amor quem dederat, qui plus pollet potiorque est patre. </mentioned>
    </p>
    <p xml:id="ctd99a-dnbh66-d1e420" n="70"> Sed poetas ludere sinamus, quorum fabulis in hoc flagitio versari ipsum videmus
      Iovem: ad magistros virtutis philosophos veniamus, qui amorem negant stupri esse et in eo
      litigant cum Epicuro non multum, ut opinio mea fert, mentiente. quis est enim iste amor
      amicitiae? cur neque deformem adulescentem quisquam amat neque formosum senem? mihi quidem
      haec in Graecorum gymnasiis nata consuetudo videtur, in quibus isti liberi et concessi sunt
      amores. bene ergo Ennius: <mentioned> Flagiti principium est nudare inter civis corpora.
      </mentioned> qui ut sint, quod fieri posse video, pudici, solliciti tamen et anxii sunt, eoque
      magis, quod se ipsi continent et coÃ«rcent. </p>
    <p xml:id="ctd99a-dnbh66-d1e426" n="71"> atque, ut muliebris amores omittam, quibus maiorem licentiam natura concessit, quis
      aut de Ganymedi raptu dubitat, quid poÃ«tae velint, aut non intellegit, quid apud Euripidem et
      loquatur et cupiat Laius? quid denique homines doctissimi et summi poÃ«tae de se ipsis et
      carminibus edunt et cantibus? fortis vir in sua re p. cognitus quae de iuvenum amore scribit
      Alcaeus! nam Anacreontis quidem tota poÃ«sis est amatoria. maxume vero omnium flagrasse amore
      Reginum Ibycum apparet ex scriptis. Atque horum omnium lubidinosos esse amores videmus:
      philosophi sumus exorti, et auctore quidem nostro Platone, quem non iniuria Dicaearchus
      accusat, qui amori auctoritatem tribueremus. </p>
    <p xml:id="ctd99a-dnbh66-d1e429" n="72"> Stoici vero et sapientem amaturum esse dicunt et amorem ipsum <mentioned>conatum
        amicitiae faciendae ex pulchritudinis specie</mentioned> definiunt. qui si quis est in rerum
      natura sine sollicitudine, sine desiderio, sine cura, sine suspirio, sit sane; vacat enim omni
      libidine; haec autem de libidine oratio est. sin autem est aliquis amor, ut est certe, qui
      nihil absit aut non multum ab insania, qualis in Leucadia est: <mentioned> si quidem sit
        quisquam deus, cui ego sim curae </mentioned> â </p>
    <p xml:id="ctd99a-dnbh66-d1e436" n="73"> at id erat deis omnibus curandum, quem ad modum hic frueretur voluptate amatoria!
        <mentioned>heu me infelicem!</mentioned> ânihil verius. probe et ille: <mentioned> sanusne
        es, qui temere lamentare? </mentioned> sic insanus videtur etiam suis. at quas tragoedias
      efficit! <mentioned> Te, Apollo sancte, fer opem, teque, amnipotens Neptune, invoco, Vosque
        adeo, Venti! </mentioned> mundum totum se ad amorem suum sublevandum conversurum putat,
      Venerem unam excludit ut iniquam: <mentioned> nam quid ego te appellem, Venus? </mentioned>
      eam prae lubidine negat curare quicquam: quasi vero ipse non propter lubidinem tanta flagitia
      et faciat et dicat. </p>
    <p xml:id="ctd99a-dnbh66-d1e447" n="74"> âsic igitur adfecto haec adhibenda curatio est, ut et illud quod cupiat ostendatur
      quam leve, quam contemnendum, quam nihili sit omnino, quam facile vel aliunde vel alio modo
      perfici vel omnino neglegi possit; abducendus etiam est non numquam ad alia studia
      sollicitudines curas negotia, loci denique mutatione tamquam aegroti non convalescentes saepe
      curandus est; </p>
    <p xml:id="ctd99a-dnbh66-d1e450" n="75"> etiam novo quidam amore veterem amorem tamquam clavo clavum eiciendum putant; maxume
      autem admonendus est , quantus sit furor amoris. omnibus enim ex animi perturbationibus est
      profecto nulla vehementior, ut, si iam ipsa illa accusare nolis, stupra dico et corruptelas et
      adulteria, incesta denique, quorum omnium accusabilis est turpitudo,âsed ut haec omittas,
      perturbatio ipsa mentis in amore foeda per se est. </p>
    <p xml:id="ctd99a-dnbh66-d1e453" n="76"> nam ut illa praeteream, quae sunt furoris, haec ipsa per sese quam habent levitatem,
      quae videntur esse mediocria, <mentioned> Iniuriae Suspiciones inimicitiae indutiae Bellum pax
        rursum! incerta haec si tu postules Ratione certa facere, nihilo plus agas, Quam si des
        operam, ut cum ratione insanias. </mentioned> haec inconstantia mutabilitasque mentis quem
      non ipsa pravitate deterreat? est etiam illud, quod in omni perturbatione dicitur,
      demonstrandum, nullam esse nisi opinabilem, nisi iudicio susceptam, nisi voluntariam. etenim
      si naturalis amor esset, et amarent omnes et semper amarent et idem amarent, neque alium
      pudor, alium cogitatio, alium satietas deterreret. Ira vero, quae quam diu perturbat animum,
      dubitationem insaniae non habet, cuius inpulsu existit etiam inter fratres tale iurgium: </p>
    <p xml:id="ctd99a-dnbh66-d1e459" n="77">
      <mentioned> Quis homo te exsuperavit usquam gentium impudentia? </mentioned>
      <mentioned> Quis autem malitia te?â </mentioned> nosti, quae secuntur; alternis enim versibus
      intorquentur inter fratres gravissimae contumeliae, ut facile appareat Atrei filios esse, eius
      qui meditatur poenam in fratrem novam: <mentioned> Maior mihi moles, maius miscendumst malum,
        Qui illius acerbum cor contundam et comprimam </mentioned> . quo igitur haec erumpit moles?
      audi Thyestem: <mentioned> Ipsus hortatur me frater, ut meos malis miser Manderem natosâ
      </mentioned> eorum viscera apponit. quid est enim quo non progrediatur eodem ira, quo furor?
      itaque iratos proprie dicimus exisse de potestate, id est de consilio, de ratione, de mente;
      horum enim potestas in totum animum esse debet. </p>
    <p xml:id="ctd99a-dnbh66-d1e470" n="78"> His aut subtrahendi sunt ei, in quos impetum conantur facere, dum se ipsi conligant,
      âquid est autem se ipsum colligere nisi dissupatas animi partis rursum in suum locum
      cogere?âaut rogandi orandique sunt, ut, si quam habent ulciscendi vim, differant in tempus
      aliud, dum defervescat ira. defervescere autem certe significat ardorem animi invita ratione
      excitatum. ex quo illud laudatur Archytae, qui cum vilico factus esset iratior, <mentioned>quo
        te modo</mentioned> inquit <mentioned>accepissem, nisi iratus essem!</mentioned>
    </p>
    <p xml:id="ctd99a-dnbh66-d1e477" n="79">
      Ubi sunt ergo isti, qui iracundiam utilem dicunt âpotest utilis esse insania?âaut
      naturalem? an quicquam est secundum naturam, quod fit repugnante ratione? quo modo autem, si
      naturalis esset ira, aut alius alio magis iracundus esset, aut finem haberet prius quam esset
      ulta, ulciscendi lubido, aut quemquam paeniteret, quod fecisset per iram? ut Alexandrum regem
      videmus, qui cum interemisset Clitum familiarem suum, vix a se manus abstinuit; tanta vis fuit
      paenitendi. quibus cognitis quis est qui dubitet quin hic quoque motus animi sit totus
      opinabilis ac voluntarius? Quis enim dubitarit quin aegrotationes animi, qualis est avaritia,
      gloriae cupiditas, ex eo, quod magni aestumetur ea res ex qua animus aegrotat, oriantur? unde
      intellegi debet perturbationem quoque omnem esse in opinione. </p>
    <p xml:id="ctd99a-dnbh66-d1e480" n="80"> Et si fidentia, id est firma animi confisio, scientia quaedam est et opinio gravis
      non temere adsentientis, metus quoque est diffidentia expectati et impendentis mali, et si
      spes est expectatio boni, mali expectationem esse necesse est metum. ut igitur metus, sic
      reliquae perturbationes sunt in malo. ergo ut constantia scientiae, sic perturbatio erroris
      est. Qui autem natura dicuntur iracundi aut misericordes aut invidi aut tale quid, ei sunt
      constituti quasi mala valetudine animi, sanabiles tamen, ut Socrates dicitur: cum multa in
      conventu vitia conlegisset in eum Zopyrus, qui se naturam cuiusque ex forma perspicere
      profitebatur, derisus est a ceteris, qui illa in Socrate vitia non agnoscerent, ab ipso autem
      Socrate sublevatus, cum illa sibi sic nata, sed ratione a se deiecta diceret. </p>
    <p xml:id="ctd99a-dnbh66-d1e483" n="81"> ergo ut optuma quisque valetudine adfectus potest videri natura ad aliquem morbum
      proclivior, sic animus alius ad alia vitia propensior. qui autem non natura, sed culpa vitiosi
      esse dicuntur, eorum vitia constant e falsis opinionibus rerum bonarum et malarum, ut sit
      alius ad alios motus perturbationesque proclivior. inveteratio autem, ut in corporibus,
      aegrius depellitur quam perturbatio, citiusque repentinus oculorum tumor sanatur quam diuturna
      lippitudo depellitur. </p>
    <p xml:id="ctd99a-dnbh66-d1e486" n="82"> Sed cognita iam causa perturbationum, quae omnes oriuntur ex iudiciis opinionum et
      voluntatibus, sit iam huius disputationis modus. scire autem nos oportet cognitis, quoad
      possunt ab homine cognosci, bonorum et malorum finibus nihil a philosophia posse aut maius aut
      utilius optari quam haec, quae a nobis hoc quadriduo disputata sunt. morte enim contempta et
      dolore ad patiendum levato adiunximus sedationem aegritudinis, qua nullum homini malum maius
      est. etsi enim omnis animi perturbatio gravis est nec multum differt ab amentia, tamen
      ceteros, cum sunt in aliqua perturbatione aut metus aut laetitiae aut cupiditatis, commotos
      modo et perturbatos dicere solemus, at eos, qui se aegritudini dediderunt, miseros adflictos
      aerumnosos calamitosos. </p>
    <p xml:id="ctd99a-dnbh66-d1e490" n="83"> itaque non fortuito factum videtur, sed a te ratione propositum, ut separatim de
      aegritudine et de ceteris perturbationibus disputaremus; in ea est enim fons miseriarum et
      caput. sed et aegritudinis et reliquorum animi morborum una sanatio est, omnis opinabilis esse
      et voluntarios ea reque suscipi, quod ita rectum esse videatur. hunc errorem quasi radicem
      malorum omnium stirpitus philosophia se extracturam pollicetur. </p>
    <p xml:id="ctd99a-dnbh66-d1e493" n="84"> demus igitur nos huic excolendos patiamurque nos sanari. his enim malis insidentibus
      non modo beati, sed ne sani quidem esse possumus. aut igitur negemus quicquam ratione confici,
      cum contra nihil sine ratione recte fieri possit, aut, cum philosophia ex rationum conlatione
      constet, ab ea, si et boni et beati volumus esse, omnia adiumenta et auxilia petamus bene
      beateque vivendi. </p>
  </div>
  
    </body>
  </text>
</TEI>